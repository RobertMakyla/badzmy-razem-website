<div class="lefttext">


    <div class="centertext">

        <h1>Stowarzyszenie Rodzin i Przyjaciół Osób<br/>
            z rozszczepem kręgosłupa i głęboką lub sprzężoną niepełnosprawnością<br/>
            „Bądźmy Razem ”
        </h1>

        <br/><br/><strong>Rozdział I<br/>
        Postanowienia ogólne<br/>
        §1</strong><br/><br/>

        <br/>

    </div>


    Stowarzyszenie Rodzin i Przyjaciół Osób z rozszczepem kręgosłupa i głęboką lub sprzężoną
    niepełnosprawnością „Bądźmy Razem”
    działa na podstawie ustawy z dnia 7 kwietnia 1989 r. – Prawo o stowarzyszeniach (tekst jedn.: Dz. U. z
    2001 r. Nr 79, poz. 855 z późn. zm.), innych obowiązujących przepisów prawa oraz niniejszego Statutu.

    <div class="centertext">
        <br/><strong>§2</strong><br/><br/>
    </div>

    Terenem działania Stowarzyszenia jest obszar Rzeczypospolitej Polskiej.<br/>
    Siedzibą Stowarzyszenia są Niepołomice.<br/>
    Stowarzyszenie może prowadzić działalność poza granicami kraju.<br/>
    Stowarzyszenie może być członkiem krajowych i zagranicznych stowarzyszeń o tym samym lub podobnym profilu działania.<br/>
    Działalność Stowarzyszenia opiera się na pracy społecznej członków.<br/>
    Do prowadzenia swych działań Stowarzyszenie może zatrudniać pracowników.<br/>
    Stowarzyszenie może używać pieczęci, odznaki i barw zgodnie z obowiązującymi w tym zakresie przepisami.<br/>

    <div class="centertext">
        <br/><strong>§3</strong><br/><br/>
    </div>

    Stowarzyszenie powołane jest na czas nieokreślony.

    <div class="centertext">
        <br/><strong>Rozdział II<br/>Cele i sposoby ich realizacji<br/>§4</strong><br/><br/>
    </div>


    Celami Stowarzyszenia są :<br/>
    Udzielanie wszechstronnej pomocy osobom z rozszczepem kręgosłupa i głęboką lub sprzężoną niepełnosprawnością,<br/>
    Udzielanie pomocy w ochronie zdrowia i rehabilitacji chorych osób,<br/>
    Udzielanie pomocy psychologicznej, pedagogicznej, logopedycznej i lekarskiej osobom chorym, ich rodzinom i przyjaciołom.<br/>


    <div class="centertext">
        <br/><strong>§5</strong><br/><br/>
    </div>

    Stowarzyszenie realizuje swoje cele poprzez prowadzenie nieodpłatnej działalności pożytku publicznego w zakresie:<br/>
    - przekazywanie niepełnosprawnym osobom fizycznym środków finansowych, w szczególności na leczenie, rehabilitację, hipoterapię, leki,<br/>
    - udzielanie pomocy rzeczowej,<br/>
    - pomoc w zakupie wszelkiego sprzętu ortopedycznego, rehabilitacyjnego,<br/>
    - spotkania integracyjne, warsztaty, szkolenia, konferencje, wykłady, pikniki,<br/>
    - organizowanie turnusów rehabilitacyjnych,<br/>
    - pomoc w likwidowaniu i usprawnianiu barier architektonicznych.<br/>


    <div class="centertext">
        <br/><strong>Rozdział III<br/>Członkowie oraz ich prawa i obowiązki<br/>§6</strong><br/><br/>
    </div>

    Członkami Stowarzyszenia mogą być osoby fizyczne i osoby prawne. Osoba prawna może być jedynie
    członkiem wspierającym Stowarzyszenie. Stowarzyszenie posiada członków:<br/>
    - zwyczajnych,<br/>
    - wspierających,<br/>
    - honorowych.<br/>

    <div class="centertext">
        <br/><strong>§7</strong><br/><br/>
    </div>

    Członkiem zwyczajnym może być pełnoletnia osoba fizyczna ( w tym również cudzoziemiec ), która
    akceptuje postanowienia Statutu oraz założenia programowe Stowarzyszenia, chce wnieść wkład pracy
    społecznej w urzeczywistnianie celu Stowarzyszenia oraz złoży pisemną deklarację członkowską i
    regularnie opłaca składki członkowskie.<br/>
    Członkiem zwyczajnym staje się po przyjęciu  uchwały przez  Zarząd Stowarzyszenia.
    Członkiem wspierającym może zostać osoba fizyczna lub osoba prawna deklarująca pomoc finansową,
    rzeczową lub merytoryczną w realizacji celów Stowarzyszenia. Członkiem wspierającym staje się po
    złożeniu pisemnej deklaracji na podstawie uchwały Zarządu Stowarzyszenia podjętej nie później niż w
    ciągu dwóch miesięcy od dnia złożenia deklaracji.
    Członkiem honorowym Stowarzyszenia może zostać osoba fizyczna, która jest szczególnie zasłużona
    dla rozwoju Stowarzyszenia.<br/>
    Członkiem honorowym staje się po przyjęciu uchwały przez Walne Zebranie na wniosek Zarządu
    Stowarzyszenia lub co najmniej 2/3 członków Stowarzyszenia.

    <div class="centertext">
        <br/><strong>§8</strong><br/><br/>
    </div>


    Małoletni w wieku od 16 do 18 lat, którzy mają ograniczaną zdolność do czynności prawnych, mogą
    należeć do stowarzyszenia i korzystać z czynnego i biernego prawa wyborczego, z tym że w składzie
    zarządu stowarzyszenia większość muszą stanowić osoby pełnej zdolności do czynności prawnych.

    <div class="centertext">
        <br/><strong>§9</strong><br/><br/>
    </div>


    Członkowie zwyczajni mają prawo:<br/>
    - biernego i czynnego uczestniczenia w wyborach do władz Stowarzyszenia,<br/>
    - korzystania z dorobku i wszelkich form działalności Stowarzyszenia,<br/>
    - udziału w zebraniach i imprezach organizowanych przez Stowarzyszenie,<br/>
    - zgłaszania wniosków co do działalności Stowarzyszenia<br/>

    <div class="centertext">
        <br/><strong>§10</strong><br/><br/>
    </div>


    Członkowie zwyczajni mają obowiązek:<br/>
    - brania udziału w działalności Stowarzyszenia i w realizowaniu jego celu,<br/>
    - uczestniczenia w Walnych Zebraniach,<br/>
    - przestrzegania Statutu i uchwał władz Stowarzyszenia,<br/>
    - regularnego opłacania składek członkowskich.<br/>


    <div class="centertext">
        <br/><strong>§11</strong><br/><br/>
    </div>


    Członkowie wspierający i honorowi nie posiadają biernego ani czynnego prawa wyborczego, mogą
    jednak brać udział z głosem doradczym w statutowych władzach Stowarzyszenia, poza tym posiadają
    takie prawa jak członkowie zwyczajni.<br/>
    Członek wspierający ma obowiązek wywiązywania się z zadeklarowanych świadczeń, przestrzegania
    statutu oraz uchwał władz Stowarzyszenia.<br/>
    Członkowie honorowi mają obowiązek przestrzegania Statutu oraz uchwał władz Stowarzyszenia.<br/>
    Członkowie honorowi są zwolnieni z obowiązku wnoszenia składek członkowskich.<br/>


    <div class="centertext">
        <br/><strong>§12</strong><br/><br/>
    </div>


    Członkostwo w Stowarzyszeniu ustaje na skutek:<br/>
    - dobrowolnej rezygnacji pisemnej z przynależności do Stowarzyszenia złożonej Zarządowi Stowarzyszenia,
    wykluczenia przez Zarząd Stowarzyszenia:<br/>
    - z powodu nieusprawiedliwionego zalegania z opłatą składek członkowskich przez okres co najmniej 6 miesięcy,<br/>
    - z powodu rażącego naruszenia Statutu, nieprzestrzegania uchwał władz Stowarzyszenia, prezentowania postawy moralnej niegodnej członka Stowarzyszenia lub działania na szkodę Stowarzyszenia,<br/>
    - ze względu na brak przejawów aktywnej działalności na rzecz Stowarzyszenia,<br/>
    - utraty praw obywatelskich na mocy prawomocnego wyroku sądu,<br/>
    - śmierci członka lub utraty osobowości prawnej przez członka wspierającego.<br/>
    Od uchwały Zarządu Stowarzyszenia w sprawie wykluczenia (pozbawienia członkostwa w
    Stowarzyszeniu) przysługuje odwołanie do Walnego Zebrania w terminie 14 dni od dnia doręczenia
    stosownej uchwały. Odwołanie jest rozpatrywane na najbliższym Walnym Zebraniu. Uchwała Walnego
    Zebrania jest ostateczna.


    <div class="centertext">
        <br/><strong>Rozdział IV<br/>Władze Stowarzyszenia<br/>§13</strong><br/><br/>
    </div>


    Władzami Stowarzyszenia są:<br/>
    Walne Zebranie,<br/>
    Zarząd Stowarzyszenia,<br/>
    Komisja Rewizyjna.<br/>


    <div class="centertext">
        <br/><strong>§14</strong><br/><br/>
    </div>



    Zarząd Stowarzyszenia oraz Komisja Rewizyjna wybierane są przez Walne Zebranie w głosowaniu
    tajnym zwykłą większością głosów członków uprawnionych do głosowania obecnych na Walnym Zebraniu.
    W razie, gdy skład Zarządu Stowarzyszenia lub Komisji Rewizyjnej ulegnie zmniejszeniu w czasie
    trwania kadencji, uzupełnienie ich składu może nastąpić w drodze kooptacji, której dokonują pozostali
    członkowie organu, który uległ zmniejszeniu. W trybie, o którym mowa można powołać nie więcej niż
    połowę składu organu.



    <div class="centertext">
        <br/><strong>§15</strong><br/><br/>
    </div>



    Uchwały wszystkich władz Stowarzyszenia zapadają w głosowaniu jawnym zwykłą większością głosów w
    obecności co najmniej połowy członków uprawnionych do głosowania.


    <div class="centertext">
        <br/><strong>§16</strong><br/><br/>
    </div>


    Kadencja Zarządu Stowarzyszenia i Komisji Rewizyjnej trwa 4 lata.


    <div class="centertext">
        <br/><strong>§17</strong><br/><br/>
    </div>


    Najwyższą władzą Stowarzyszenia jest Walne Zebranie.
    Walne Zebranie może być zwyczajne lub nadzwyczajne.
    Zwyczajne Walne Zebranie zwołuje Zarząd Stowarzyszenia raz w roku, jako sprawozdawcze, i co
    cztery lata, jako sprawozdawczo-wyborcze, zawiadamiając członków o jego terminie, miejscu i
    proponowanym porządku obrad co najmniej na 14 dni przed terminem Walnego Zebrania.
    Nadzwyczajne Walne Zebranie zwołuje Zarząd Stowarzyszenia:<br/>
    - z własnej inicjatywy,<br/>
    - na żądanie Komisji Rewizyjnej,<br/>
    - na pisemny wniosek co najmniej 1/3 ogólnej liczby członków zwyczajnych Stowarzyszenia.<br/>
    Nadzwyczajne Walne Zebranie powinno być zwołane przed upływem 14 dni od dnia zgłoszenia
    wniosku lub żądania i obradować nad sprawami, dla których zostało zwołane.
    Powiadomienie o walnym zebraniu następuje za pomocą ogólnie dostępnych środków przekazu ( sms,
    e-mail, telefonicznie, listownie) za potwierdzeniem.


    <div class="centertext">
        <br/><strong>§18</strong><br/><br/>
    </div>



    Do kompetencji Walnego Zebrania należy:<br/>
    - określenie głównych kierunków działania i rozwoju Stowarzyszenia,<br/>
    - uchwalanie zmian Statutu,<br/>
    - wybór i odwołanie wszystkich wybieralnych władz Stowarzyszenia,<br/>
    - udzielanie Zarządowi Stowarzyszenia absolutorium na wniosek Komisji Rewizyjnej,<br/>
    - rozpatrywanie i zatwierdzanie sprawozdań Zarządu Stowarzyszenia  i Komisji Rewizyjnej,<br/>
    - rozpatrywanie odwołań od uchwał Zarządu Stowarzyszenia,<br/>
    - podejmowanie uchwał w sprawie przyjęcia członka honorowego,<br/>
    - podjęcie decyzji o rozwiązaniu Stowarzyszenia,<br/>
    - podejmowanie uchwał we wszystkich sprawach niezastrzeżonych do kompetencji innych władz Stowarzyszenia.<br/>



    <div class="centertext">
        <br/><strong>§19</strong><br/><br/>
    </div>



    Zarząd Stowarzyszenia jest powołany do kierowania całą działalnością Stowarzyszenia zgodnie z
    uchwałami Walnego Zebrania oraz do reprezentowania Stowarzyszenia na zewnątrz.<br/>
    Zarząd Stowarzyszenia składa się z  4 - 6 osób wybieranych  w głosowaniu tajnym, w tym  z prezesa,
    wiceprezesa,  skarbnika i sekretarza. Liczbę osób wchodzących w skład Zarządu każdorazowo określa
    Walne Zebranie.<br/>
    Posiedzenia Zarządu Stowarzyszenia odbywają się w miarę potrzeb, nie rzadziej jednak niż raz na
    kwartał. Posiedzenia Zarządu Stowarzyszenia zwołuje prezes.


    <div class="centertext">
        <br/><strong>§20</strong><br/><br/>
    </div>


    Do kompetencji Zarządu Stowarzyszenia należy:<br/>
    - kierowanie bieżącą pracą Stowarzyszenia,<br/>
    - opracowanie i uchwalanie planów działań Stowarzyszenia,<br/>
    - realizowanie uchwał Walnego Zebrania,<br/>
    - zarządzanie majątkiem Stowarzyszenia,<br/>
    - planowanie i prowadzenie gospodarki finansowej,<br/>
    - reprezentowanie Stowarzyszenia na zewnątrz i działanie w jego imieniu,<br/>
    - zwoływanie Walnego Zebrania,<br/>
    - ustalanie wysokości składek członkowskich,<br/>
    - sporządzanie rocznych sprawozdań merytorycznych i finansowych z działalności Stowarzyszenia.<br/>


    <div class="centertext">
        <br/><strong>§21</strong><br/><br/>
    </div>


    Komisja Rewizyjna powołana jest do sprawowania kontroli nad działalnością Stowarzyszenia.<br/>
    Komisja Rewizyjna składa się z 3 osób, wybranych spośród co najmniej pięciu kandydatów, w
    głosowaniu tajnym,  w tym przewodniczącego wybieranego na pierwszym posiedzeniu Komisji Rewizyjnej.<br/>
    Posiedzenia Komisji Rewizyjnej odbywają się w miarę potrzeb, nie rzadziej jednak niż raz w roku.<br/>
    Posiedzenia Komisji Rewizyjnej zwołuje przewodniczący.


    <div class="centertext">
        <br/><strong>§22</strong><br/><br/>
    </div>



    Do kompetencji Komisji Rewizyjnej należy:<br/>
    - kontrola całokształtu działalności Stowarzyszenia,<br/>
    - ocena pracy Zarządu Stowarzyszenia, w tym corocznych sprawozdań i bilansu,<br/>
    - składanie sprawozdań na Walnym Zebraniu wraz z oceną działalności Stowarzyszenia i Zarządu Stowarzyszenia,<br/>
    - wnioskowanie do Walnego Zebrania o udzielenie absolutorium Zarządowi Stowarzyszenia,<br/>
    - wnioskowanie o odwołanie Zarządu Stowarzyszenia lub poszczególnych członków Zarządu<br/>
    - Stowarzyszenia w razie jego bezczynności.<br/>
    - wnioskowanie o zwołanie Nadzwyczajnego Walnego Zebrania.<br/>


</div>